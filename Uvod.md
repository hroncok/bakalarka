Tato práce se věnuje implementaci formátu pro šíření asistentů do aplikace DevAssistant a webového repozitáře těchto asistentů.

Aplikace DevAssistant, která je podrobněji popsána [v části](#devassistant@), umožňuje uživatelům vytvářet vlastní asistenty, tedy něco jako moduly. Postrádá však vhodný způsob, jak tyto moduly šířit mezi ostatní uživatele.

Cílem práce je implementovat formát pro šíření asistentů do aplikace DevAssistant a webový repozitář, kde uživatelé budou moci své asistenty sdílet s ostatními.

Následující text je členěn do tří kapitol. V první kapitole na straně \pageref{status} je vysvětlen problém, který tato práce řeší, a jsou stanoveny požadavky na jeho řešení. V druhé kapitole na straně \pageref{reserse} je provedena rešerše existujících řešení, které by teoreticky mohly být použity na vyřešení problému. V poslední kapitole na straně \pageref{implementace} je pak popsána implementace řešení problému. Po kapitolách následuje na straně \pageref{conclusion} závěr, kde práci shrnuji a uvádím možnosti dalšího rozvoje.

Nedílnou součástí práce je zdrojový kód implementace, dostupný na přiloženém médiu.
