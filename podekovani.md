Na tomto místě bych rád poděkoval a vyslovil uznání všem lidem, kteří mi pomáhali při vzniku této práce nebo se podíleli na projektu KOSapi. V prvé řadě Ing. Tomáši Kadlecovi, vedoucímu mé diplomové práce, za cenné připomínky k textové části a technickému zajištění provozu KOSapi.

Ing. Ivanu Halaškovi za pomoc s odhalováním tajů KOSu a obětavou práci při zdlouhavých vyjednáváních s VIC o přístupu k datům.

Zvláštní poděkování patří Mgr. Gabrielovi Nagy z VIC za obětavou podporu nad rámec jeho pracovních povinností (a někdy i kompetencí), bez které bychom nejspíš byli stále odkázáni jen na databázové exporty.

Ing. Michalu Dočkalovi, vedoucímu SVTI FEL, který vzal projekt KOSapi pod svou záštitu. Dále Ing. Martinu Klímovi, vedoucímu mé bakalářské práce a otce myšlenky KOSapi, u které to celé začalo.

V neposlední řadě bych chtěl poděkovat všem svým blízkým, přátelům a kolegům za morální podporu. Zvláště pak Janu Vlnasovi za korekturu a trpělivou snahu mě vymanit z tendence řešit věci složitěji, než je třeba. A Tomáši Martincovi za pomoc s návrhem mé první gramatiky v JavaCC.

Na závěr nesmím zapomenout ani na své rodiče, kterým bych rád poděkoval za trpělivou podporu v průběhu celého studia a zvláště pak psaní této práce.